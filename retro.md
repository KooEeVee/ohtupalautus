# Retrospektiivitekniikat
Retrospektiiveissa pyritään tiimin oman palautteen perusteella kehittämään tiimin toimintatapoja. Palautteen keräämiseen on olemassa erilaisia tekniikoita.

## Start, Stop, Continue, More of, Less of Wheel
Jaetaan ympyrä taululla viiteen osaan: aloita, lopeta, jatka, enemmän, vähemmän. Kysytään pitäisikö alkaa tekemään jotain, mitä ei ehkä vielä aiemmin ole tehty. Tai lopettaa tekeminen, jos jokin ei ole tuottavaa tai aiheuttaa esteitä. Mitä kannattaa jatkaa, tehdä enemmän tai vähemmän. Rohkaistaan tiimiläisiä kommentoimaan mihin tahansa kategoriaan, määritetään mihin kategoriaan kommentti kuuluu ja talletetaan se taululle.

## Glad, Sad, Mad
Taulu jaetaan kolmeen sarakkeeseen: iloinen, surullinen, vihainen. Osallistujat kirjoittavat ylös lyhyitä huomioita edellisestä sprintistä ja ne sijoitetaan eri sarakkeisiin sen perusteella miltä asia tiimiläisestä tuntuu. Samaan aiheeseen liittyvät ryhmitellään. Osallistujat äänestävät mistä aiheista keskustellaan ja lopuksi aiheet käydään läpi järjetyksessä, aloittaen eniten ääniä keränneestä aiheesta. Keskustelun pääfokus on toimissa, joita voidaan toteuttaa seuraavassa sprintissä.
